[{"categories":["şehir","ramazan"],"contents":"Arkadaşlarla bu Ramazan, bir iftarımızı aşevinde açtık. Bir vakfın alt katında bulunan yemekhaneye girmeden önce, evsizlerin ve ellerinde torbalarla gelenlerin geçmesini bekledik. Bizim gibi başkaları da vardı: öğrenciler, yolu bir şekilde buraya düşenler. İçeriye, tek seferde yalnızca bir masanın bir tarafını dolduracak kadar misafir alınan bu kasvetli yerde, hayatın içinde pek denk gelmeyeceğimiz insanlarla beraberdik.\nVakit yaklaşınca içeri girip dördümüz karşılıklı oturmak istediğimizde, bir görevli \u0026ldquo;Burada kimse ayrıcalıklı değil!\u0026rdquo; diye bağırdı. Ayrıcalık? Hiç beklemediğimiz bir tepkiydi. Arkadaşlarınla karşılıklı oturmak, sohbet ederken yemeğini kaşıklamak bir üstünlük emaresi midir? Hiç kadın yoktu, haliyle ailesiyle gelen de. Buraya gelebilmek bir imtiyaz mıydı?\nYemekler, altı kişilik kaselerde masada elden ele servis edilmişti; su, büyük ihtimalle musluktan sürahilere doldurulmuştu. Ramazan’da verilen iftar sofralarının yanında, buradaki yemek ancak karnını doyuracak kadardı, üstelik biraz da dokunabilecek türdendi. Karnı doyanlar mutluydu; ezanla beraber duyulan tek şey kaşık sesiydi. Yemekler yenince herkes tabağını alıp arkadaki kirli tabakların üstüne koydu ve çatal kaşığı, içi temizlik malzemesi karıştırılmış su dolu büyük kovaya attı. Sonra herkes, eski hayatına, yerine dönmek üzere ayrıldı.\nRahatsız olan sanırım sadece bizdik: bu şehrin kendi yediğinden ikram etmemesinden, bazı hakların ayrıcalık bilinmesinden ve farkında olmadığımız başka sebeplerden.\n","date":"2025-03-09T00:00:00Z","permalink":"https://moryesil.com/posts/iftarveimtiyaz/","section":"posts","tags":["aşevi","hayat","ayrıcalık","eşitlik"],"title":"İftar ve İmtiyaz: Bir Aşevinde Akşam"},{"categories":["şarkı","yaşam"],"contents":"İstanbul bugün beyaz yorganının altında dinleniyor. Ne trafikten ne gürültüden eser kalmış. Küçük bir Anadolu kasabası gibi. Çetin hava şartlarına rağmen çalışanlar, güçlük çekenler de var. Yine de bugün şehrin yükü hafif, etrafa karın getirdiği bir mutluluk hâkim. Çoluk çocuk, hemen hemen herkes sokaklarda gülüşüyor, oyun oynuyor, şakalaşıyor.\nArkadaşımın “Tam bu havaların şarkısı.” diye gönderdiği Within1 çalıyordu. Sözleri hoşuma gidince kulak verdim:\nAnlamadığım bir sürü şey var\nİçimde açıklayamadığım bir dünya.\nKeşfedilecek birçok oda var, fakat kapılar birbirinin aynı.\nKayboldum, hatta adımı bile hatırlayamıyorum.2\nDoğanın içinde hissetmenin getirdiği huzur ve bir şeyleri yetiştirmenin telaşından uzaklaşmayla gelen dinginliğin etkisiyle, kendimle baş başa kalmışlığımdan olsa gerek, sözlerinden etkilendim. Yolumu kaybettiğim, kimi zaman nerede olduğumu unuttuğum, seçeneklerin çokluğu arasında kendime bir yol seçip devam ettiğim, ilerlerken arkama bakıp acaba dediğim anlar birer birer aklıma geldi. İyi ki ve keşkeler birbirine geçti. Neredeyse kendimle kavga edecektim.\nBelirsizliklerin farkında olduğunda korkup saklanmak da bir tercih, korkuya rağmen yeni bir dünyaya adım atmak da. Nitekim ne bütün kapıları aynı anda açacak kudrete sahibiz ne de hepsini tek tek açacak bir ömre. En iyisi, birini seçip odadan içeri dalmak.\nWithin, Daft Punk\u0026#160;\u0026#x21a9;\u0026#xfe0e;\nThere are so many things that I don\u0026rsquo;t understand\nThere\u0026rsquo;s a world within me that I cannot explain\nMany rooms to explore, but the doors look the same\nI am lost, I can\u0026rsquo;t even remember my name\u0026#160;\u0026#x21a9;\u0026#xfe0e;\n","date":"2025-02-24T00:00:00Z","permalink":"https://moryesil.com/posts/karveistanbul/","section":"posts","tags":["doğa","huzur","geçmiş","tercih","belirsizlik"],"title":"Kar ve İstanbul"},{"categories":["şarkı","film"],"contents":"Kayra\u0026rsquo;nın Mesela Yani1 şarkısı, zihnimde Korkusuz Korkak2 filmindeki Mülayim\u0026rsquo;in ölümü beklerken hayata meydan okuyan sahte bir kahramana dönüşmesini canlandırdı. Bendeki çağrışımını not etmiş, şarkıyı dinledikçe hislerimi de ekliyordum. Bu süreçte, Kayra\u0026rsquo;nın röportajında3 bu şarkıyı nasıl bestelediğini dinlediğimde, hemen tamamlamaya karar verdim.\nBir döngünün içinde yitip giden, patinaj çekip tükenen insanların arasında; Mülayim, korkaklık döngüsünde4 korkusuzluk evresine adım attığında, etrafındakiler de aynı şekilde rol değiştiriyor. Döngü hep orada, sadece yönü değişiyor. Mülayim, bu girdaptan hayatına hemşire Sevil\u0026rsquo;in girmesiyle çıkıyor.\nŞarkı, hayatın pek de istediğimiz gibi olmadığını, içinde bir sürü zorluk barındırdığını anlatırken, \u0026ldquo;mesela yani\u0026rdquo; nakaratlarında keşkelerin faydasız olduğunu, mucizelerin kimse için gerçekleşmeyeceğini vurguluyor. Bu gerçeğin ne kadar farkındayım diye düşünürken kendime şu soruyu sordum: Sınırsız imkânım olsa neyi değiştirirdim? Mesela yani\u0026hellip;\nHayat pahalılığına son verir, zalim patronların elinden işlerini alır, dilencileri kurtarır, kira borçlarını kapatır, herkese bolca para dağıtır, güzel bir kadınla evlenir, çoluk çocuğa karışırdı, Mülayim. Bir hayat gayesi olmayan bu adam, muhtemelen böyle cevap verirdi. Ölümcül haber sonrası korkusuzca hayata meydan okuyan bu sahte kahraman, öncesinde ve sonrasında her gününün katiliydi.\nBen neyi mi değiştirirdim? Hiçbir şeyi. Şu olsaydı, o olmasaydı, şöyle olsaydı, öyle olmasaydı\u0026hellip; Hakikat şu ki: böyle.\nMesela Yani, Kayra\u0026#160;\u0026#x21a9;\u0026#xfe0e;\nKorkusuz Korkak\u0026#160;\u0026#x21a9;\u0026#xfe0e;\nRöportaj\u0026#160;\u0026#x21a9;\u0026#xfe0e;\ndöngüsü içinde yazmak yerinde, döngüsünde kullanmayı tercih ettim. döngüsünden olması gerektiği düşünülebileceğinden bu notu ekliyorum.\u0026#160;\u0026#x21a9;\u0026#xfe0e;\n","date":"2025-02-10T00:00:00Z","permalink":"https://moryesil.com/posts/mesele_mesela/","section":"posts","tags":["döngü","hayat"],"title":"Mesele Mesela"},{"categories":["genel"],"contents":"Birbirinden farklı ve birbiriyle ilişkili kavramları, karşıt ve yakın ifadeleri kaleme aldığım yazılarımı paylaşmak istediğim bloğumun adını seçerken, kelimelerin amacımı tam yansıtamadığını fark ettim ve bu yüzden renkler arasından bir seçmeye karar verdim. Uzun süredir ertelediğim bu siteye nihayet bir isim verdim.\nZıt renkler çoğu alan adı için uzun geldi, bazılarını da sevmedim. Genellikle yan yana gelmeyen mor ve yeşili bloğumda buluşturdum. Üstelik, yeşili severim; moru pek değil. Moru önce yazdım, çünkü moryeşil daha akıcı okunuyor. Bu iki renge anlam yüklemedim; belki de yazılarımı şekillendirecek ve beni beklemediğim bir yere götürecek.\n\u0026ldquo;Neden yazıyorum\u0026rdquo; yerine, bloğumdaki tarzımı yansıtması için bu yazının başlığını da iki kelimeden seçtim. Okuduklarımdan, dinlediklerimden, duyduklarımdan, kısacası hayatta karşılaştığım her şey üzerine yazacağım. Fikirlerimi, hislerimi, anlayamadıklarımı ve belki de şu an farkında olmadıklarımı paylaşacağım. Bu benim için bir ilk, aynı zamanda yeni bir yolculuk.\n","date":"2025-01-26T00:00:00Z","permalink":"https://moryesil.com/posts/baslangic_tercih/","section":"posts","tags":["karar"],"title":"Başlangıç ve Tercih"}]